Do:
> Oddział Terenowy Agencji Mmienia Wojskowego we Wrocławiu  
> Dyrektor Oddziału Zbigniew Sieja  
> ul. Zwycięska 39  
> 53-033 Wrocław  
> +48 71 364 73 60  
> zbigniew.sieja@amw.com.pl, sekretariat@amw.com.pl, doz@mkidn.gov.pl, wojsekr@duw.pl, kancelaria.prez

## Ocalmy zabytkowe hangary i stwórzmy Muzeum Lotnictwa we Wrocławiu

![Lotnisko](http://odkrywca.pl/forum_pics/picsforum2/lotnisko_na_gdowie_maym_nowy_hangar.jpg "Lotnisko")

**Teren kompleksu lotniskowego** z dwoma hangarami wpisanymi do rejestru zabytków, znajdującego się w dawnej
koszarowej części lotniska Wrocław – Strachowice we Wrocławiu przy *ul. Granicznej*, jest wyjątkowym kompleksem
oszczędzonym przez działania wojenne, gdzie zachowało się w doskonałym stanie siedem z ośmiu lotniczych hangarów.
Odbudowa przywiezionego z wrocławskiego Oporowa hangaru z lat 1918- 1928 dodatkowo wzbogaciłaby historyczną wartość
lotniskowego kompleksu i wypełniła puste miejsce po brakującym ósmym hangarze. Sprzedaż tego kompleksu w trybie
przetargu prze Oddział Terenowy Agencji Mienia Wojskowego we Wrocławiu przyczyni się do utraty ostatniego historycznego
miejsca o charakterze lotniczym stanowiącym niewątpliwie dziedzictwo kultury nie tylko Dolnego Śląska.


Zwracamy się z uprzejmą prośbą o **przekazanie w/w kompleksu lotniskowego na cele muzealne**. Tym samym **prosimy o
zaniechanie sprzedaży** tego terenu w trybie przetargu, czemu jesteśmy zdecydowanie przeciwni.
Popieramy dążenia *Stowarzyszenia Aerodywizjon* wraz z *Fundacją Otwartego Muzeum Techniki*, które mając poparcie władz
wojskowych oraz cywilnych, chcą utworzyć w w/w miejscu Muzeum Lotnictwa.
Uważamy, że bogata historia lotnictwa Dolnego Śląska, a w szczególności miasta Wrocław w namacalny sposób zasługuje na
godne upamiętnienie. Chcemy aby miasto nasze posiadało miejsce reprezentujące branżę lotniczą, w którym zadba się o
zachowanie materialnych śladów historycznej działalności lotniczej.
W ratowaniu historycznego kompleksu szczególnie zasługuje na do cenienie fakt, iż jeden z hangarów został w 2007 roku
społecznie wyremontowany i zgromadzono w nim dużo pamiątek lotniczych. Miejscu temu należy nadać społeczną funkcję w
postaci Muzeum Lotnictwa. Tym samym przywróci się hangarom ich pierwotną funkcję przyczyniając się do zachowania
lotniczej spuścizny dla przyszłych pokoleń.


Niewątpliwie **Muzeum Lotnictwa we Wrocławiu** wzbogaci ofertę kulturową miasta i przyczyni się do wzmocnienia
wizerunku w aspekcie roku 2016, w którym to będzie europejską stolicą kultury. Tworząc Muzeum ocalimy od zapomnienia
wiele jeszcze istniejących namacalnych dowodów lotniczej historii Dolnego Śląska. Stworzymy miejsce, które będzie
konsolidować osoby, organizację, instytucję sympatyzujące z lotniczymi tradycjami naszego regionu. Umiejscowienie Muzeum
w miejscu o którym mowa w bezpośredniej bliskości Portu Lotniczego, Domu Kosmonauty, obwodnicy autostradowej sprawi, że
stanie się ono atrakcyjną placówką do odwiedzania przez mieszkańców i turystów.
W zawiązku z powyższym wyrażamy głęboką nadzieję, że tak jak w przypadku przekazania darowizną przez Agencję
Mienia Wojskowego na cele muzealne działki na Helu ze stanowiskiem baterii B-1 Schleswig – Holstein, tak i w w/w
przypadku historyczny teren z zabytkowymi hangarami zostanie ocalony w podobny sposób.
225 rocznica wzlotu balonu nad Wrocławiem oraz 70 rocznica powstania Lotnictwa Polskiego na Dolnym Śląsku to
niepowtarzalna okazja uroczystego oddania hołdu lotnictwu poprzez uruchomienie muzeum na wrocławskich Strachowicach.

Jeszcze raz prosimy o wstrzymanie sprzedaży wspomnianego kompleksu lotniczego w trybie przetargu i wierzymy, że to
historyczne miejsce, świadek naszej przeszłości, okresu II Wojny Światowej dzięki Państwa zaangażowaniu może zostać
uratowane.

Niżej podpisany/a:  
> Robert Górczyk  
> Stowarzyszenie Aerodywizjon  
> 53-015 Wrocław  
> aerodywizjon@wp.pl
